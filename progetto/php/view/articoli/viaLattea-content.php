<div id="titoloContent">

	<h1><strong> LA VIA LATTEA </strong></h1>

	<h2><em>
		Sembra impossibile, ma anche a distanza di anni-luce una dall'altra le stelle sono in contatto. Anzi, sono legate fra loro da forze
		gravitazionali che le trascinano in un valzer velocissimo, raggruppate in enormi sistemi chiamati galassie. Anche il Sole, con altre
		stelle, forma una galassia, la nostra galassia, che gli antichi chiamarono Via Lattea senza sapere che cosa fosse, semplicemente
		osservando nel cielo notturno quella scia di luce che oggi riconosciamo come il piano su cui si trova la maggior parte delle stelle,
		delle nebulose, delle polveri che orbitano intorno al centro galattico. E come milioni di altre galassie, anche la nostra ha una
		struttura che conosciamo ogni giorno di più, osservando le altre galassie e inventando nuovi metodi di analisi.
	</em></h2>

</div> <!-- fine titoloContent -->

<div align="center"><img class="principale" alt="La Via Lattea" src="images/viaLattea.jpg" width="700" height="217"></div>

<p>
	Di ipotesi su che cosa potesse essere quella scia di luce diffusa nel cielo e punteggiata di stelle, gli antichi ne fecero tante: per i Greci
	era il latte sparso da Era, madre degli dei, e Galassia, o meglio <em>galàxias kùklos</em> (circolo latteo) era il nome che le dettero, e che
	usiamo ancora adesso tradotto in Via Lattea; i Cinesi, pensavano che fosse un Fiume Celeste e così lo chiamarono; gli abitanti della
	Siberia invece, erano convinti che un tempo il cielo si fosse spezzato in due metà e pensavano che quella striscia di luce fosse la saldatura
	che teneva uniti i due emisferi. Pur essendo visibile da ogni luogo della Terra, finché <em>Galileo</em> non le puntò il suo
	cannocchiale, nessuno si accorse che quella luminosità diffusa, in realtà, erano miliardi di piccolissime stelle.</br>
	Fu <em>William Herschel</em> a dare per la prima volta un “corpo” alla Galassia: volendo capire quale posto trovasse il Sole tra le altre
	stelle, infatti, realizzò una mappatura bidimensionale del cielo che indicava chiaramente come le stelle fossero distribuite in una forma
	schiacciata al cui interno doveva trovarsi anche il Sole. Solo alla fine degli anni Venti del secolo scorso si è saputo con precisione che le
	stelle del nostro sistema sono miliardi (fra 200 e 300), che il centro della Galassia è a circa 30.000 anni luce dal Sole in direzione
	del <em>Sagittario</em> e che essa ha una struttura a spirale, nella quale si possono distinguere zone meno popolate di stelle e zone in cui
	le stelle sono più concentrate. Si è cominciato così a parlare dei <strong>bracci</strong> della spirale, del <strong>nucleo</strong> della
	Galassia, che si trova nella zona da cui tutti i bracci si dipartono e dell'<strong>alone</strong> galattico, di forma sferica, che avvolge
	il disco della Galassia con stelle molto vecchie e ammassi globulari. Il Sole è in posizione periferica, e noi osserviamo la Galassia dal
	suo interno, vedendola proiettata sulla sfera celeste. Le osservazioni delle altre galassie nello spazio al di fuori del nostro sistema
	stellare confermano ciò che è stato ricostruito della Via Lattea, e convalidano anche le osservazioni che suggerivano che essa fosse in
	movimento.</br>
	La Galassia ruota su se stessa con una velocità radiale di circa 220km/s e compie un giro completo in circa 2,4*10<sup>8</sup> anni. Come
	nelle altre galassie però, anche nella nostra la rotazione è differenziale: le stelle vicine al centro, che si muovono come un corpo
	solido, ruotano a velocità maggiore rispetto a quelle più lontane che, presumibilmente, seguono le leggi di <em>Keplero</em>.</br>
	
	<img class="sinistra" alt="Noi siamo qui" src="images/viaLattea-posizione.jpg" width="300" height="196">
	
	Una galassia è un sistema complesso formato da miliardi di stelle, grandi e piccole, di recente formazione e prossime alla fine della loro
	evoluzione. Concorrono a formare una galassia anche grandi quantità di <em>“materia oscura”</em> come gas, polveri e particelle atomiche
	invisibili.
	Oggi si sa che la nostra galassia ha una forma a spirale barrata; le zone di maggior concentrazione corrispondono al <strong>disco</strong>,
	alla <strong>barra</strong>, al <strong>nucleo</strong> e ai <strong>bracci</strong>. All'esterno, nell'alone, si trovano gli <strong>ammassi
	aperti</strong>	e gli <strong>ammassi globulari</strong>, gruppi di stelle che orbitano intorno al nucleo della Galassia. Anche se non si
	trovano immersi nella parte più	densa del vortice galattico, essi sono comunque legati gravitazionalmente al nostro sistema.</br>
</p>

<div id="titoloContent">

	<h2><strong> Le parti che compongono una Galassia </strong></h2>

</div> <!-- fine titoloContent -->

	<img class="destra" alt="Composizione Via Lattea" src="images/viaLattea-composizione.jpg">
<p>
	Il <strong>nucleo</strong> visto da terra si trova in direzione della costellazione del <em>Sagittario</em>. E' composto da stelle
	”vecchie”, prossime alla fine della loro evoluzione, attive da circa 15*10<sup>9</sup> anni: sono chiamate <strong>Popolazione II</strong>,
	e hanno caratteristiche simili alle stelle che compongono l'alone e, in particolare, gli ammassi globulari. Sono stelle rosse relativamente
	povere di elementi pesanti, che hanno avuto origine da materiali ancora primordiali, prima che idrogeno ed elio avessero avuto modo di essere
	trasformati in altri atomi. Per la stessa ragione si pensa che sia poco probabile che queste stelle abbiano sviluppato sistemi planetari con
	pianeti rocciosi. Nel nucleo, i gas e le polveri sono in quantità molto limitata rispetto alle altre zone galattiche: le stelle sono tutto
	ciò che rimane del lontanissimo periodo di formazione della Galassia. La velocità orbitale delle stelle che compongono il nucleo è pressoché
	uguale: si pensa che il nucleo ruoti intorno all'asse galattico proprio come se fosse un corpo solido e inoltre, che anche nel centro della
	Via Lattea si  trovi un buco nero (come si sospetta per altre galassie).</br>
	Nel <strong>disco</strong> si trovano soprattutto stelle “giovani”, agli inizi della loro evoluzione, o in via di formazione: esse
	costituiscono la <strong>Popolazione I</strong> insieme alle stelle degli ammassi aperti dell'alone galattico. Sono stelle che si trovano
	soprattutto sul piano galattico e nei bracci, azzurre, alcune molto calde, altre più fredde: si sono formate da nubi giganti relativamente
	ricche di elementi pesanti e, per questa ragione, si ritiene probabile che possano aver sviluppato sistemi planetari. Nel disco, si trovano
	anche stelle diverse, come il Sole, che formano la <strong>popolazione del disco</strong> e che possono essere anche molto vecchie: fino a
	10<sup>9</sup> anni. La velocità orbitale di ciascuna stella dipende dalla sua distanza dal centro della galassia, più una stella è lontana e
	più essa è lenta.</br>
	I <strong>bracci</strong> sono le zone delle galassie più luminose e ricche di stelle. Qui si affollano stelle “giovani”, molto calde e
	brillanti. Se sono stelle di grande massa, in breve tempo esplodono producendo onde d'urto che contribuiscono a innescare nuovi processi di
	formazione stellare delle nubi vicine. Se sono stelle piccole, accompagnano il rimanente materiale interstellare nel percorso galattico. In
	ogni caso, prima o poi, arricchiscono il mezzo interstellare di materiali nebulari che, a loro volta, vengono riciclati in nuove stelle, e
	così via.</br>
	Gli <strong>ammassi aperti</strong> o <strong>ammassi</strong> galattici sono raggruppamenti irregolari e relativamente piccoli di poche
	decine o varie migliaia di stelle di Popolazione I distribuite in modo irregolare e non eccessivamente ammassate. Sono stelle di recente
	formazione, spesso molto brillanti che si possono osservare con facilità: un esempio sono le <em>Pleiadi</em>, nella costellazione del Toro,
	o le stelle del <em>Presepe</em>, nella costellazione del Cancro. Le stelle di un ammasso aperto hanno avuto tutte origine dalla stessa nube
	di gas: lo dimostra la relativa uniformità della loro composizione chimica; inoltre, hanno quasi tutte la stessa “età”. Queste stelle restano
	unite dalla forza di gravità che spesso, tuttavia, non riesce a vincere forze disgregatrici che hanno la meglio nel giro di qualche centinaio
	di milioni di anni.</br>
	Le <strong>nubi galattiche</strong> o <strong>nebulose</strong> rappresentano le più suggestive immagini riprese dagli strumenti più potenti.
	Si tratta di enormi masse di gas relativamente fredde, tant'è che questo si trova prevalentemente in forma molecolare. Queste nubi
	costituiscono il 15% della massa totale delle stelle presenti nel disco. Si distinguono a seconda delle loro dimensioni:</br>
	- le nubi piccole (si fa per dire) arrivano a pochi anni-luce di diametro. Hanno una temperatura di 10-20K e sono composte prevalentemente da
	idrogeno molecolare. La loro temperatura resta così bassa perché non ci sono stelle nelle vicinanze che le riscaldino.</br>
	- le nubi giganti raggiungono, ognuna, il diametro di 1,5-2,5 * 10<sup>2</sup> anni luce. Sono formate sia da grandi quantità di idrogeno,
	sia da monossido di carbonio, sia, in quantità minori, da altre molecole. Sono formate anche da materiali espulsi dalle stelle che hanno
	concluso il loro ciclo evolutivo. Le nubi giganti danno origine a nuove stelle e perciò hanno temperature molto più elevate.</br>
	Le nebulose	possono essere visibili per vari motivi: perché il loro gas emette radiazioni dopo essere stato eccitato da una sorgente vicina
	(<em>nebulose a	emissione</em>); perché, ricche di polveri, riflettono la luce prodotta da una sorgente (<em>nebulose a riflessione</em>);
	perché compaiono come masse oscure su un fondo illuminato (<em>nebulose oscure</em>).
</p>
	<div align="center"><img class="principale" alt="Una nebulosa" src="images/viaLattea-nebulosa.jpg" width="700" height="393"></div>
	<div align="center"><img class="principale" alt="La nebulosa di Orione" src="images/viaLattea-orione.jpg" width="700" height="466"></div>
<p>
	Le <strong>polveri cosmiche</strong> sono le piccole particelle di materiale che riempiono lo spazio interstellare: granuli di polvere,
	spesso rivestiti di ghiaccio d'acqua, di ammoniaca congelata o di ghiaccio secco. Queste polveri vengono rivelate dal fatto che assorbono e
	diffondono la radiazione delle stelle, in particolare nella fascia blu del visibile e nell'ultravioletto. La presenza di queste polveri,
	perciò, fa apparire le stelle più luminose di quello che sono. Questi granuli sono costituiti probabilmente da materia formatasi
	nell'atmosfera da stelle “fredde”, che si è dispersa nello spazio.</br>
	L'<strong>alone galattico</strong> è una zona sferica che circonda la Galassia, dominata dall'influenza gravitazionale della materia oscura
	galattica. E' formato da due parti:</br>
	- una zona luminosa,formata da gas molto caldi, da stelle della Popolazione II e da stelle raccolte in ammassi;</br>
	- una parte oscura, molto più estesa, probabilmente ricca di stelle molto deboli (nane brune).</br>
	Gli <strong>ammassi globulari</strong> sono raggruppamenti di stelle di Popolazione II, molte delle quali hanno già raggiunto lo stadio di
	gigante rossa, contenenti centinaia di migliaia o addirittura milioni di stelle in pochi persec di diametro. Di solito questi ammassi sono
	quasi perfettamente sferici, tutti orbitano intorno alla Galassia rimanendo nell'alone. In base alla loro distribuzione spaziale e alla loro
	costituzione chimica, povera di metalli, si pensa che le stelle degli ammassi globulari abbiano avuto origine 10-20 miliardi di anni fa,
	quando la Galassia era ancora in formazione e il big bang era finito da poco.</br>
	L'astronomo francese <em>Charles Messier</em> (1730-1817) pubblicò nel 1774 un catalogo di oggetti non stellari divenuto un classico.
	Ampliato nel corso del tempo, oggi comprende 110 oggetti fra nebulose, galassie, ammassi stellari e globulari.
</p>

